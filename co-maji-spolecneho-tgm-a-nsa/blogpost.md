Blbá otázka, že? A odpověď není, že mají třípísmenkovou zkratku.

<!--break-->

Moving Image Research Collections ([mirc.sc.edu](http://mirc.sc.edu/))
je americký univerzitní projekt zabývající se archivováním starých
filmových záznamů. Mají poměrně široký záběr, od starých amerických
zpráv po čínské filmy.

Nás by mohlo potěšit, že staví nad open source řešením: využívají
distribuovaný souborový systém [GlusterFS](http://www.gluster.org/) a
vyvíjí archivační a kolaborační systém
[Islandora](http://islandora.ca/about). A jde o docela dost dat, třeba
pro [archiv FOXu](http://mirc.sc.edu/digitize) je na 1 hodinu záznamu
třeba 3.35 terabajtů diskového prostoru, přičemž celá kolekce má přes 2
000 hodin. Pěkné je i to, že archiv je z části volně přístupny přes web.

Nicméně to jsem poněkud odbočil: archiv mimo jiné obsahuje poměrně
zajímavý záznam presidenta Masaryka z listopadu roku 1929, kdy za ním na
zámek v Lánech přijeli američtí novináři z FOX news :-). Což by na první
pohled nemuselo být až tak zajímavé, abych o tom tady psal do blogu,
pokud tedy pomineme fakt, že takový záznam nemusel být dlouhou dobu u
nás vůbec známý.

Ale stačí prostudovat popisek k němu, [Fox Movietone News Story
4-328](http://library.sc.edu/mirc/playVideo.html?i=70):

> In these newsreel outtakes, Czechoslovakia's founding President, Dr.
> Thomas Garrigue Masaryk predicts that in the future we will be able
> "to see and hear in the distance without any wire." The newsreel story
> screened to audiences did not contain the President's technological
> musings, however. Rather, it featured the President sending a message
> of thanks to the American Red Cross.

Bohužel, originální záznamy (`MVTN_4-328_r1of2_Acc1.m4v` a
`MVTN_4-328_r2of2_Acc1.m4v`) [teď zrovna nejsou přímo z mirc.sc.edu
dostupné](http://mirc.sc.edu/islandora/search/catch_all_txt%3A%28masaryk%29),
i když si pamatuju, že jsem je odtud tak před 3 měsíci stahoval ...
možná je to jen nějaký dočasný problém, nebo politika zveřejňování?
Nevím. Každopádně naštěstí už ale ten zajímavější z nich
(`MVTN_4-328_r2of2_Acc1.m4v`) někdo reuploadoval na youtube místo mě:
[Tomáš Garrigue Masaryk - Proslov k
USA](https://www.youtube.com/watch?v=wtR9KfIz-c4)

Když z proslovu vyberu co mě zaujalo nejvíc:

> If I observe the inventiveness of our modern scientists, I sometimes
> fancy a much greater invention. To see and hear in the distance
> without any wire. Just imagine. You could have observed from your
> place in sitting room the jungles of Africa, what the wild bees are
> doing there. And more, you could see and listen to the jungles of our
> human society. Every man then would be forced to be honest. And there
> would be no secret plotting anymore of all the wickedness. Wonderful,
> no?

Tak. Zajímavé, ne?
