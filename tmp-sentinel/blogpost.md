---
title: Copernicus a Copyright
author: marbu
lang: cs-CZ
rights: cc by-sa 4.0
...

<!-- draft

* intro: obrázek v novinách
* obrázek
* linky na noviny a zdroj
* licence
* proč neodkazovat na zdroj?
* copernicus a sentinel
* openstreet map
* stahování dat
* copyrigh filter - zabanovali by mě? odkazy na název článku? licencování
  odkazu z esa?

-->

Na konci července proběhlo médii srovnání 2 satelitních záběrů pořízených se
zhruba měsíčním odstupem, na kterých je vidět, jak se za tu dobu projevilo na
vegetaci v krajině letošní sucho. Což je samo o sobě sice velice zajímavé, ale
chci se tu na to podívat spíš z pohledu odkazování na primární zdroje a
používání dat s otevřenou licencí. Což je vzhledem k finišující reformně
autorského práva také více méně aktuální.

<!--break-->

[![](From_green_to_brown_in_a_month_node_full_image_2.jpg)](http://www.esa.int/spaceinimages/Images/2018/07/From_green_to_brown_in_a_month)

Zdroj: ESA, obsahuje upravená data z programu Copernicus Sentinel (2018)

Tento obrázek vyšel 26 června 2018 v sekci [Space in Images](http://www.esa.int/spaceinimages/Images)
na webu ESA jako [From green to brown in a month](http://www.esa.int/spaceinimages/Images/2018/07/From_green_to_brown_in_a_month),
včetně shrnutí co je na obrázku a odkazu na 10MB jpeg v plném rozlišení.

České zpravodajské weby, co se mi podařilo dohledat (není to ani náhodou
kompletní seznam), obrázek nějakým způsobem přejaly následující den, 27 čevrna,
jako:

* aktualne.cz: [Ze zelené se stala hnědá. Satelitní snímky odhalily, jak sucho změnilo tvář Evropy](https://zpravy.aktualne.cz/zahranici/prekryvacka-sucho/r~0667fd6c917511e8915e0cc47ab5f122/)
* idnes.cz: [Spálený kontinent. Satelity ukázaly, jak rekordní vedra decimují Evropu](https://zpravy.idnes.cz/pozary-sucho-evropa-satelity-snimky-druzice-fn5-/zahranicni.aspx?c=A180727_122334_zahranicni_aha)
* novinky.cz: [Úmorná vedra sužují celou Evropu](https://www.novinky.cz/zahranicni/evropa/479017-umorna-vedra-suzuji-celou-evropu.html)
* zive.cz: [Evropa zhnědla: Družice Sentinel-3 ji vyfotila v červnu a teď](https://vtm.zive.cz/clanky/evropa-zhnedla-druzice-sentinel-3-ji-vyfotila-v-cervnu-a-ted/sc-870-a-194339/default.aspx)

Všimněme si že [standardní licenční podmínky ESA pro
obrázky](http://www.esa.int/spaceinimages/ESA_Multimedia/Copyright_Notice_Images)
neumožňují libovolné komerční využití (problém budete mít např. při použití v
reklamě nebo pokud je na obrázku někdo konkrétní poznat), ale převzetí do
novin, wikipedie nebo na blog je imho ok s tím, že je třeba uvést ESA jako
autora obrázku, nejlépe včetně jména družice.
Btw hezké je, že další licenci, kterou ESA pro některé obrázky používá, je
[Creative Commons Attribution-ShareAlike 3.0
IGO](https://creativecommons.org/licenses/by-sa/3.0/igo/).

Jinými slovy vlastně stačí, když v článku k té fotce napíšou něco jako "Photo:
ESA/Copernicus Sentinel". I když ideálně bych si představoval, že v tomto
případě se dozvím:

* Že autorem je ESA
* Název družice, co snímek pořídila.
* Odkaz na původní zdroj, tj. url, pomocí které se dopátrám jak původní verze,
  tak licence, pod kterou je obrázek zveřejněný (nicméně kdyby ta fotka byla
  zveřejněna pod creative commons licencí, tak bych ale čekal, že odkaz na
  licenci bude také přímo uveden).

Což z těch 4 článků udělali jen na zive.cz a ostatní alespoň více méně splnily
licenci a uvedli ESA jako zdroj snímku, i když:

* aktualne.cz nepíšou, co je to za družici (což ale licence přímo nevyžaduje)
* na idnes.cz v prvním odstavci zároveň píšou, že jde o *letecké* snímky" :)
* novinky.cz: udávají jako zdroj profimedia.cz, což je poněkud podivné

Což mě přivádí k otázce:
Proč je v dnešní době takový problém uvést celý odkaz na zdroj, ke kterému mám
stejný přístup jako autor článku? Přijde mi to jako přežitek z dob, kdy se
noviny na internetu nevydávaly a odkázat se přímo na zdroj (který stejně na
internetu nebyl) prostě nešlo. Ale držet se tohoto principu dnes imho
nedává smysl:

* není jasné, zda autor článku primární zdroj vůbec použil, což mu ubírá na
  důvěryhodnosti
* není jednoduše možné zjistit si detaily, pokud mne článek zaujme (např. v
  tomto případě bych mohl chtít stáhnout původní verzi ve vysokém rozlišení)
* není možné zjistit, pod jakou licencí je zdroj dostupný (např. abych fotku
  mohl dál použít v souladu s licencí, např. k jinému podobnému srovnání), aniž
  bych se musel ptát autora článku (který ve skutečnosti autorská práva na tu
  fotku nedrží)
* není možné ověřit si tvrzení v článku (tady např. jak interpretovaly fotku
  noviny s tím, co tvrdí ESA)
* není možné hodnotit autora a obsahu článku na základě zdrojů, které použil,
  což mu opět ubírá na důvěryhodnosti (v případě snímku ESA ale není přímo
  aplikovatelné)
* není možné přímo vyhledat články na základě použitého zdroje (např. by mě
  zajímalo, jestli stejný zdroj nepoužil ještě někdo jiný, v jiném kontextu)

Na druhou stranu je ale nutné si uvědomit, že ne všechno je možné takto
odkázat. Tímto myslím jen zdroje, které jsou přímo přes url někde na internetu
dostupné.
